<!DOCTYPE html>
<html>
    <head>
        <title>Bluewy Shark</title>
        <link rel="icon" href="image/BluewyIcon.PNG" type="image/png">
        <link rel="stylesheet" href="Bluewystyle.css">
        <script src="Bluewy_Confirm.js"></script>
    </head>
    <body>
        <h1>ปลาฉลาม</h1>
        <h4>
            ปลาฉลามคือบลูวี่
        </h4>
        <h4>
            บลูวี่คือปลาฉลาม
        </h4>
        
        <p>
            ปลาฉลาม (ชื่อทางวิทยาศาสตร์: Selachimorpha) เป็นปลาใน Class ปลากระดูกอ่อน (Chondrichthyes) จำพวกหนึ่ง มีรูปร่างทรงกระสวย (Fusiform) ส่วนใหญ่มีซี่กรองเหงือก 5 ซี่ ครีบทุกครีบแหลมคม ครีบหางเป็นแฉกเว้าลึก มีจุดเด่นคือ ส่วนหัวและจะงอยปากแหลมยาว ปากเว้าคล้ายพระจันทร์เสี้ยวภายในมีฟันแหลมคม แพนหางลักษณะโค้งงอบนล่างไม่เท่ากัน ส่วนใหญ่ส่วนบนยาวกว่าส่วนล่าง (heterocercal tail)
        </p>
        <p>
            ปลาฉลามแบ่งออกได้เป็นหลาย Order หลาย Family และหลาย Species โดยปัจจุบันพบแล้วกว่า 440 สปีชี่ส์ มีขนาดตั้งแต่ 0.15-12 เมตร
        </p>
        <p>
            ปลาฉลาม ถูกแบ่งออกเป็น 2 ประเภทด้วยกัน คือ ปลาฉลามผิวน้ำและปลาฉลามหน้าดิน ซึ่งมีลักษณะนิสัยแตกต่างกันอย่างสิ้นเชิง ปลาฉลามผิวน้ำมีรูปร่างปราดเปรียวชอบว่ายน้ำอยู่ตลอดเวลา ลักษณะของฟันเป็นฟันที่มีความแหลมคมดุจมีดโกน เรียงกันเป็นแถวอยู่ภายในปาก ส่วนปลาฉลามหน้าดินมีนิสัยชอบกบดานอยู่นิ่ง ๆ มากกว่าเคลื่อนที่ ฟันมีลักษณะเป็นฟันขบ กินซากสัตว์ที่ตายแล้วเป็นอาหาร ไม่ค่อยดุร้ายและส่วนใหญ่มีนิสัยขี้เล่น
        </p>
        <p>
            ฉลามผิวน้ำจำเป็นต้องเคลื่อนที่อยู่ตลอดเวลาทั้งชีวิตเพื่อรักษาชีวิตของมัน เนื่องจากร่างกายของปลาฉลามไม่มีระบบถุงลมเหมือนปลาทั่วไปที่สามารถเก็บอากาศไว้ช่วยหมุนเวียนสำหรับแลกเปลี่ยนก๊าซออกซิเจนเพื่อใช้ในการหายใจและการลอยตัว ดังนั้น ปลาฉลามจึงต้องว่ายน้ำอยู่เรื่อย ๆ เพื่อผลักดันให้น้ำที่มีออกซิเจนปนอยู่ไหลเข้าไปในปาก ผ่านเหงือกเพื่อกักเก็บออกซิเจนสำหรับใช้ในการหายใจและดำรงชีวิตอยู่ได้ เช่น ฉลามขาว (Great white shark) ฉลามมาโก (Mako shark) ฉลามวาฬ (Whale shark) ส่วนฉลามหน้าดินสามารถหยุดนิ่งอยู่กับที่ได้เป็นเวลานาน เช่น ฉลามพยาบาลหรือฉลามขี้เซา (Nurse shark or Sleepy shark) เนื่องจากฉลามชนิดนี้จะหากินโดยการซุ่มอยู่นิ่ง ๆ บริเวณพื้นท้องน้ำ จึงพัฒนากล้ามเนื้อแก้มที่สามารถดึงน้ำให้ไหลเข้าไปในปากผ่านเหงือกได้โดยไม่ต้องว่ายน้ำอยู่ตลอดเวลา
        </p>
        <p>
            ปลาฉลามทุกชนิดเป็นปลากินเนื้อ มักล่าสัตว์น้ำชนิดต่าง ๆ กินเป็นอาหาร แต่ก็มีฉลามบางจำพวกที่กินแพลงก์ตอนเป็นอาหาร เช่น ปลาฉลามในออเดอร์ Orectolobiformes ได้แก่ ฉลามวาฬ, ปลาฉลามในออเดอร์ Lamniformes เช่น ฉลามเมกาเมาท์ (Megachasma pelagios) และฉลามอาบแดด (Cetorhinus maximus)
        </p>
        <p>
            แต่ปลาฉลามบางสกุลในออเดอร์ Lamniformes เช่น ปลาฉลามมาโก (Isurus spp.) และปลาฉลามในออเดอร์ Carcharhiniformes มีรูปร่างเพรียวยาว ว่ายน้ำได้ปราดเปรียว โดยอาจทำความเร็วได้ถึง 35 กิโลเมตร/ชั่วโมง เช่น ซึ่งฉลามในออเดอร์นี้ หลายชนิดเป็นปลาที่ดุร้าย อาจทำร้ายมนุษย์หรือกินสิ่งต่าง ๆ ถึงแม้จะไม่ใช่อาหารได้ด้วย ฉลามในออเดอร์นี้ได้แก่ ปลาฉลามขาว (Carcharodon carcharias), ปลาฉลามเสือ (Galeocerdo cuvier), ปลาฉลามหัวบาตร (Carcharhinus leucas) เป็นต้น
        </p>
        <p>
            นอกจากนี้แล้ว ยังมีปลาฉลามที่มีรูปร่างประหลาดและพฤติกรรมที่แตกต่างไปจากปลาฉลามส่วนใหญ่ อาทิ ปลาฉลามเสือดาว (Stegostoma fasciatum), ปลาฉลามกบ (Chiloscyllium spp.) ที่อยู่ในออเดอร์ Orectolobiformes ซึ่งเป็นปลาฉลามที่ไม่ดุร้าย มักหากินและอาศัยอยู่ตามพื้นทะเล มีครีบหางโดยเฉพาะครีบหางตอนบนแหลมยาวและมีขนาดใหญ่ และมักมีสีพื้นลำตัวเป็นลวดลายหรือจุดต่าง ๆ เพื่อพรางตัวให้เข้ากับสภาพแวดล้อม หรือ ปลาฉลามโบราณ (Chlamydoselachus anguineus) ที่อยู่ในออเดอร์ Hexanchiformes ที่มีรูปร่างยาวคล้ายปลาไหล เป็นปลาน้ำลึกที่หาได้ยากมาก ๆ และเดิมเคยเชื่อว่าสูญพันธุ์ไปแล้ว
        </p>
        <p>
            ปลาฉลามโดยมากเป็นปลาที่ออกลูกเป็นตัว ในตัวผู้จะมีอวัยวะเพศเป็นติ่งยื่นยาวออกมาหนึ่งคู่เห็นได้ชัด ซึ่งเรียกว่า เดือย หรือ Clasper แต่ก็มีเพียงบางชนิดที่ออกลูกเป็นไข่ และปลาฉลามโดยมากแล้วเป็นปลาทะเล อาศัยอยู่ในทะเลทั้งเขตอบอุ่นและขั้วโลก มีเพียงบางสกุลและบางชนิดเท่านั้น ที่อาศัยอยู่ในน้ำจืดหรือน้ำกร่อยได้ อาทิ ปลาฉลามแม่น้ำ (Glyphis spp.) ที่เป็นปลาฉลามน้ำจืดแท้ โดยมีวงจรชีวิตอยู่ในน้ำจืดตลอดทั้งชีวิต ปลาฉลามหัวบาตร (Carcharhinus leucas) และ ปลาฉลามครีบดำ (C. melanopterus) ที่มักหากินตามชายฝั่งและปากแม่น้ำ อาจปรับตัวให้อยู่ในน้ำจืดสนิทได้
        </p>
        <p>
            ปลาฉลามสามารถพบเจอได้ตามชายฝั่งทะเล หรือตามพื้นที่แนวหิน แนวปะการัง ฉลามเป็นสัตว์หากินกลางคืน กลางวันอาศัยตามที่ลึกเพื่อหลบแสงแดด ทั้งนี้ปลาฉลามเป็นปลาที่ไวต่อสิ่งเร้า ฉะนั้นระยะสายตาควรอยู่ที่ระยะไกล ไม่ควรส่งเสียงดังเพราะอาจให้ปลาฉลามแตกตื่นได้
        </p>
        <p>
            การมีอยู่ของปลาฉลามแสดงถึงความอุดมสมบูรณ์ของระบบนิเวศน์ และช่วยควบคุมความสมดุลของระบบนิเวศบริเวณนั้นปลาฉลามเป็นนักล่าบนสุดของห่วงโซ่อาหาร ทำหน้าที่กำจัดปลาป่วย หรือปลาที่เชื่องช้า ซึ่งเป็นการคัดสรรค์สายพันธุ์ตามธรรมชาติ
        </p>
        <p>
            ปลาฉลามตัวแรกของโลกถือกำเนิดในทะเลเมื่อ 400 ล้านปีก่อน หรือในยุคออร์โดวิเชียน ทำให้ปลาฉลามกำเนิดขึ้นมาก่อนไดโนเสาร์ถึง 200 ล้านปี โดยปลาฉลามดึกดำบรรพ์พันธุ์ Carchrodon megalodon นั้นมีลำตัวยาวถึง 40 เมตร แม้ปลาฉลามในปัจจุบัน มีลำตัวยาวเพียง 0.15-12 เมตร ฉลามก็ยังเป็นปลาที่ใหญ่ที่สุดในท้องทะเล
        </p>
        <p>
            ปลาฉลามบางชนิดสามารถใช้งาน “แผนที่จิตใจ” เพื่อช่วยนำทางกลับบ้านหรือเดินทางไกลอย่างมีเป้าหมาย โดยฉลามเสือ (tiger shark) และฉลามหางยาว (thresher shark) แสดงให้เห็นถึงความสามารถนี้อย่างชัดเจน โดยเฉพาะฉลามเสือที่สามารถเดินทางในเส้นทางตรงดิ่งได้ไกลถึง 50 กิโลเมตร ในขณะที่ฉลามครีบดำ (blacktip reef shark) ไม่มีพฤติกรรมดังกล่าว ซึ่งงานวิจัยที่เผยแพร่ในวารสาร Journal of Animal Ecology ชี้ว่าปลาฉลามอาจใช้องค์ประกอบทางธรรมชาติ เช่น สนามแม่เหล็กโลก อุณหภูมิน้ำ กระแสน้ำ หรือกลิ่น เพื่อช่วยในการนำทาง ฉลามหางยาวตัวเต็มวัยเดินทางไกลกว่าฉลามรุ่นเยาว์ ซึ่งแสดงถึงการพัฒนา “แผนที่จิตใจ” เมื่อเติบโตเต็มที่ และความแตกต่างในพฤติกรรมการเดินทางของฉลามแต่ละชนิด อาจเกิดจากวิถีชีวิตที่แตกต่างกัน เช่น ฉลามครีบดำที่กระจายตัวอยู่แค่ในแนวปะการัง ส่วนฉลามเสือสามารถเดินทางไกลกว่า 3000 กิโลเมตร
        </p>
        <p>
            ในปัจจุบันสถานการณ์ที่น่าเป็นห่วงของประชากรปลาปลาฉลามทั่วโลก ประมาณหนึ่งในสามของชนิดเหล่านี้กำลังถูกคุกคามจนใกล้สูญพันธุ์ สาเหตุหลักมาจากการทำประมงที่มากเกินไป (overfishing) ซึ่งในอดีตปลาฉลามมักถูกจับโดยบังเอิญ แต่ปัจจุบันกลับถูกจับโดยตั้งใจมากขึ้น เนื่องจากความต้องการในตลาดที่เพิ่มขึ้น ไม่ว่าจะเป็นหูฉลามหรือส่วนอื่น ๆ ของร่างกายฉลาม
        </p>
        <p>
            ในประเทศไทย ประชากรปลาฉลามลดลงอย่างมากตั้งแต่เริ่มมีการลากอวนเชิงพาณิชย์ใน พ.ศ.2503 ข้อมูลระหว่างปี พ.ศ.2541-2561 แสดงให้เห็นว่าจำนวนปลาฉลามที่จับได้ลดลงถึง 97% ในเวลาไม่ถึงสองทศวรรษ และมีฉลามเพียงสายพันธุ์เดียวเท่านั้นที่ได้รับการคุ้มครองตามกฎหมายภายใต้พระราชบัญญัติสงวนและคุ้มครองสัตว์ป่า พ.ศ.2562 ทำให้สถานะของชนิดพันธุ์อื่นมักไม่ได้รับการคุ้มครองหรือขาดการจัดการประมงที่เหมาะสม
        </p>
        <p>
            การหายไปของปลาฉลามอาจเป็นสัญญาณบ่งชี้ถึงการทำประมงที่มากเกินกำลังการผลิต การส่งเสริมความเข้าใจของประชาชนเกี่ยวกับบทบาททางนิเวศวิทยาของปลาฉลามและสร้างการรับรู้ให้ปลาฉลามเป็นสัญลักษณ์ในการอนุรักษ์ จะเป็นหนึ่งในแนวทางลดการทำประมงที่มากเกินกำลังการผลิตและส่งเสริมอาหารทะเลที่ยั่งยืน
        </p>
        <p>
            สุดท้ายนี้การมีอยู่ของฉลามในทะเลมีความสำคัญอย่างยิ่ง ฉลามคือผู้รักษาสมดุลระบบนิเวศ หากฉลามหายไป ระบบนิเวศก็ถูกทำลาย เราจึงควรอนุรักษ์ฉลามให้อยู่ในระบบนิเวศต่อไป
        </p>
        
        <h3>
            <a href="Bluewy_01.html">ว่ายน้ำต่อ</a>
        </h3>
        <h3>
            <a href="index.html">กลับ</a>
        </h3>
    </body>
</html>
